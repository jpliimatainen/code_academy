27. Tee html-sivu, jossa näytetään tietoa jalkapallosta. Sivun rakenne on kuvattu alla. Kun sivu ladataan, näytetään sivulla dataa alasvetovalikossa ("Valitse toiminto"-alasvetovalikko). Toteuta alasvetovalikon näyttäminen Handlebars:n avulla siten, että alasvetovalikossa on 5kpl erilaisia valintoja (kovakoodaa valinnat). Lisäksi "Seuraavat tapahtumat"-lohkossa oleva data täytyy näyttää Handlebars:n avulla (jotenkin, kovakoodaa sisältö).

28. Muuta edellistä tehtävää niin, että haet "Seuraavat tapahtumat"-lohkon datan tietokannasta taulusta tapahtuma (lisää tauluun vähintään 10 tapahtumaa niin että siellä on vähintään 5 riviä, joiden Pvm-kentässä on arvo, joka on ennen kuluvaa päivää ja vähintään 5 riviä, joiden Pvm-kentässä on arvo, joka on kuluvan päivän jälkeen). Toteuta tämä tehtävä niin, että sivu koko sisältö on muodostettu serverin päässä. Muotoile pvm suomalaiseen muotoon (17.12.2019). Näytä kaikki tapahtumat, jotka ovat kuluvan päivän jälkeen. HUOM! Voit tehdä suoraan tämän tehtävän osana tehtävää 27, jolloin sinun ei tarvitse tehdä "Seuraavat tapahtumat"-lohkon sisältöä kovakoodattuna. HUOM! Palauta myös insert-lauseet, joilla voidaaan generoida kantaan vähintään 10 riviä (jos tämä puuttuu tai ei toimi -> op).

29. Toteuta tehtävä 28 niin, että ensin lataat sivun jossa näkyy vain "Valitse toiminto" -alasvetovalikon sisältö. Kun sivu on ladattu kokonaan, hae sen jälkeen tapahtumat serveriltä Ajax:n avulla (jQuery:ssä on load-metodi). Tämä kannattaa toteuttaa niin, että serveriltä palautettava data EI ole json-muotoista dataa vaan "partial view" -> html-dataa, joka voidaan sijoittaa suoraan johonkin elementtiin. Ts. älä toteuta tätä varten REST-rajapintaa, vaan palauta handlebars:n avulla vain esimerkiksi div-elementti, jossa on jo valmiina data muotoiltu HTML-elementteinä.

30. Lisää edelliseen tehtävään: kun käyttäjä klikkaa "Sarjataulukko"-linkkiä, haetaan dataa serveriltä siten, että serveri palauttaa koko lohkon sisällön (ks. tehtävä 29). Sarjataulukko data täytyy hakea tietokannasta Sarjataulukko-taulusta niin että sivulla näkyy myös joukkueen nimi ja kaupunki. Muotoile data table-elementtiä käyttäen ja näytä se lohkossa, jossa lukee "Valitse vasemmalta listalta jotain".

31. Lisää edelliseen tehtävään: kun käyttäjä klikkaa "Pelaajat ja joukkueet" -linkkiä, näytetään dataa Pelaajat- ja Joukkueet-tauluista. Pelaajat täytyy esittää ul-listana ja joukkueet ol-listana (riittää siis hakea kaikki pelaajat ja kaikki joukkueet). Data palautetaan serveriltä siten, että se voidaan laittaa sellaisenaan "Valitse vasemmalta listalta jotain"-lohkoon (ks. edelliset tehtävät).

32. Muuta edellistä tehtävää niin, että lisäät "Pelaajat ja joukkueet" -linkin alle uuden linkin "Tietoa pelaajista". Kun käyttäjä klikkaa tätä linkkiä, hae ensin kaikki joukkueet ja näytä ne "Valitse vasemmalta listalta jotain"-lohkossa. Renderöi data niin, että näytät joukkueesta nimen ja kaupungin ja nimeä klikkamalla haet joukkueen kaikki pelaajat ja näytät ne joukkueiden oikealla puolella.

33. Lisää edellisiin tehtäviin middleware, joka kirjoittaa lokiin jokaisen HTTP-kutsun, joka tulee serverille. Tulosta siis se osoite ja/tai polku, jolla kutsuttiin node-serveriä. Lokiin tulostus riittää toteuttaa niin, että se näkyy command prompt:ssa ...

34. Muuta edellistä tehtävää niin että käytät lokien tulostamiseen Morgan-pakettia ja tulostat lokit tiedostoon muodossa "[Tue, 17 Dec 2019 10:23:23 GMT]" GET /fudis" 304 120.235 ms" (missä 120.235 on response time, loput kentät voi arvata).

35. Lisää edellisiinn tehtävään: toteuta middleware, joka lisää header-tietoihin sinun oman header:n, jossa lukee "You called my node on 19.11.2019 at 9.15" (ei siis kovakoodattu pvm+klo, vaan se aika, jolloin kutsu tehtiin). Ota selvää miten omat headerit pitää nimetä ...
